---
title: "Aprilväder"
description: "Något som det behövs en årlig påminnelse om i april är att det inte är våren som kommit utan mellanperioden vårvintern"
feature_image: Gustav-Lindqvist_0942.JPG
mastodonId: "108086819863967350"
mastodonDomain: mastodon.acc.sunet.se
twitterId: "1511791119150972928"
series: cykling
tags:
    - vår
    - vinter
    - cykling
    - jkpg
---

Nu är det nästan [en månad sedan vi fick meteorologisk vår i Jönköping] och i förra veckan kunde jag börja klä mig lättare när jag var ute och cyklade. Ärmarna på jackan åkte av, understället blev kvar i lådan och de tunna armvärmarna åkte på. Hoppet efter varmare tider var på topp…{.lead}

Något som det behövs en årlig påminnelse om i april är att det inte är våren som kommit utan mellanperioden vårvintern.

Under denna period är det viktigt att [inte hoppas för mycket på eller råkar nämna våren för tidigt för då säger det bara *Sploff!* så får man sig en smocka av lite vinter][Vårdemort av Ellen Ekman på Instagram]. Exakt detta hände i Jönköping idag när det efter några ganska milda dagar då jag inte ens behövt ha jacka på mig på dagarna till att det under dagen idag kom stora mängder blöt snö som åter färgade landskapet i svart-och-vitt igen.

{% image "Gustav-Lindqvist_0947.JPG", "", "En snötäckt park med en asfalterad gångväg som delar bilden i två delar. I bakgrunden syns träd täckta av tung snö." %}

Jag vill inte vara en person som bara är ute när det är trevligt väder så jag bestämde mig efter lite kort velande att ge mig ut på en cykeltur upp på berget.

{% image "Gustav-Lindqvist_0958.JPG", "-wide", "Selfie på Gustav som sitter på en stigcykel i ett snöklätt landskap" %}

Det visade sig vara helt rätt beslut och med perfekt timing. En så tung snö som denna (dessutom i plusgrader) ligger inte kvar länge, men den korta tiden som den ligger där täcker den allt, inklusive alla träd.

Det blev en cykeltur som gick upp genom Stadsparken förbi Prostkvarnsdammen i Dalvik.

{% image "Gustav-Lindqvist_0964.JPG", "-full", "Prostkvarnsdammen med snö omkring" %}

Sedan tog jag vägen förbi Vattenledningsparken och Hedenstorp bort mot Ulvstorpasjön.

{% image "Gustav-Lindqvist_0983.JPG", "-full", "En brygga som sticker ut i Ulvstorpasjön med ett ensamt träd. Allt är snötäckt." %}

Därefter en omväg runt Västersjön.

{% image "Gustav-Lindqvist_0993.JPG", "-wide", "En stig i en öppen skog täckt av ett tungt lager blöt snö." %}

{% image "Gustav-Lindqvist_0994.JPG", "-full", "Västersjön med snöklädd skog i bakgrunden och en snötäckt strand i förgrunden." %}

Slutligen tog jag banvallen hem och förbi Tokarp.

{% image "Gustav-Lindqvist_1021.JPG", "-full", "Snötäckt åkermark med en svart grusväg som slingrar sig bort mot Tokarp." %}

[en månad sedan vi fick meteorologisk vår i Jönköping]: https://www.smhi.se/vader/observationer/ankomst-arstider/var/2022 "Ankomstkartor på SMHI"
[Vårdemort av Ellen Ekman på Instagram]: https://www.instagram.com/p/CbuPBpXMLpg/ "Vårdemort av Ellen Ekman på Instagram"
