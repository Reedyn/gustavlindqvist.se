---
id: 599bf6b7328ea00019b8d522
title: "Distraherande teknik"
feature_image: /assets/images/2014/10/maxresdefault.jpg
description: "Design är till att lösa problem och tjänster/produkter är till för att användas. Det skapas nya tjänster och produkter varje dag som alla…"
date: 2014-10-29
tags:
    - design
permalink: "/{{ page.date | dateFolder}}/distraherande-teknik/index.html"  
---

[Design är till att lösa problem](https://gustavlindqvist.se/2014/02/25/vad-ar-design/) och tjänster/produkter är till
för att användas. Det skapas nya tjänster och produkter varje dag som alla behöver vår uppmärksamhet i någon form.

**Vad händer när allt omkring oss försöker få vår uppmärksamhet?**

De flesta produkter och tjänster som skapas idag är designade kring att de används när användaren har fokus. De fungerar också på olika sätt och försöker fånga vår uppmärksamhet på olika vis.

> There are more and more electronic devices being created every day. Many of them were carefully designed in terms of usability. However, this user friendliness might not remain the same when a second device is introduced in that context. Most visual interfaces were designed with the assumption that the given task will be the users’ single focus of attention.

Från: [_Design for Peripheral Vision_](http://www.andrew.cmu.edu/user/monchu/Monchu_Proposal.pdf)

Många affärsmodeller idag bygger på någon form av insamling av data, i syfte att sälja informationen till tredje part eller att sälja reklam riktad till användarna. Eftersom **mer användning = mer data** kan det med ganska stor säkerhet konstateras att de kommer att försöka få tjänsterna/produkterna att användas så mycket som möjligt.

Vi kan se detta med många tjänster. Vi får notifikationer om allt som händer på Facebook, påminnelser om födelsedagar, inlägg som någon gillat och en massa annat. Samtidigt får vi påminnelser i form av email när vi inte använder `insert service here`.

För mig ger det en motsatt effekt. När en tjänst försöker få mer uppmärksamhet än den nytta den motsvarar blir det bara en irriterande distraktion.

## Att skapa nyttiga tjänster och produkter

Och i slutändan är det just det som jag tror är det viktiga. **Att skapa nytta**.

Artikeln länkad ovan tar upp problemet med att en design eller ett gränssnitt är gjort för när vi tittar på den, när den kommer ut i periferisynen gör den ingen nytta längre. Aspekten som jag själv är mer intresserad över är inte hur ett gränssnitt ser ut i periferin utan att det _bara försöker få din uppmärksamhet när den kan ge någon nytta och annars inte_.

Detta är ingen enkel nöt att knäcka, delvis på grund av att det är högst personligt vad man finner nyttigt och inte. Jag till exempel är fullständigt ointresserad av 99% av det som händer på Facebook, däremot är jag intresserad av de personliga meddelanden en får därifrån. På det viset blir jag (_i brist på ett bättre ord_) irriterad när jag får en notifikation om Candy Crush eller en födelsedag för någon jag knappt känner. Däremot blir jag inte det när jag får en notifikation om ett chattmeddelande via Messenger.

Här finns två vägar att gå; Antingen skapar en en tjänst som lär sig efter hand eller en tjänst som går att konfigurera efter eget tycke (Går även att ha en kombination).

### Virtuella assistenter

Virtuella assistenter som Google Now eller [Assistant](https://play.google.com/store/apps/details?id=com.speaktoit.assistant) är tjänster som lär sig vad du vill få reda på och ge dig denna information när du vill ha det eller behöver det. Det kan vara allt från en viss webbplats som många besöker vid en viss plats eller så simpelt som att hålla koll på när du behöver ta bussen. Problemet är att de är långt ifrån perfekta. Det är ofta en får ett "Kort" för sent eller på en annan plats än den är relevant. Förhoppningsvis blir de bättre med tiden på den aspekten.

En tjänst som gör sitt jobb och inte mer, ger så mycket mer nytta än något som jämt och ständigt försöker fånga din uppmärksamhet

De bästa tjänsterna är de som bara finns där, ett ganska nytt exempel är [Google Inbox](https://inbox.google.com/), en ny mailklient som gör det mycket enkelt att hantera mail på ett smidigt sätt.

### Wearable Tech

Smartwatches (eller smartklockor) är en produkt jag inte är så säker på hur den passar in här.

Android Wear fungerar som en notifikationspanel på handen (och på så sätt kan vara oerhört distraherande) men samtidigt ger den möjligheten att snabbt kolla vad det är man fått för meddelande och om man vill göra något med det. Det tar bort hela momentet att ta upp telefonen. _(Jag får återkomma när jag testat på det själv ett tag)_

Hur Apples smartklocka kommer att fungera återstår att se.

Den del av smartklockor som jag är oerhört intresserad av är hur de kommer att förändra hur vi ser på klockan och tiden. Konceptet nedan är ett sätt som kan vara riktigt intressant.

[![Android Wear koncept för events](/assets/images/2014/10/5.jpg)](https://plus.google.com/114982113738087001380/posts/GFG8T9ExzZU)

Det en ser är hur varje "bar" motsvarar en händelse i kalendern (och färgmarkerat med den färg händelsen har) som sträcker sig över de timmar som det varar under. Det är ett riktigt häftigt koncept för att få överblick samtidigt som det inte försöker själa uppmärksamhet.

Jag tror det är på liknande vis vi måste designa våra tjänster i framtiden. **Teknik ska inte distrahera, teknik ska förenkla!**
