---
id: 599bf6b7328ea00019b8d515
title: "Konsten att fånga en kackerlacka"
description: "Om 10 timmar lämnar vi Beijing mot Hong Kong och varmare klimat."
date: 2014-05-09
tags:
    - resor
    - kinaresan
    - kina
    - beijing
permalink: "/{{ page.date | dateFolder}}/konsten-att-fanga-en-kackerlacka/index.html"  
---

**Om 10 timmar lämnar vi Beijing mot Hong Kong och varmare klimat.**

Idag har vi besökt _Silk Road_ som är ett stort varuhus med alla möjliga saker, allt från märkeskläder till elektronik, och självklart silke. De flesta produkter ska vara _"fake"_ men enligt alla skyltar och liknande ska det vara äkta (samt att prutning var förbjudet fast det gjorde alla ändå).

Jag köpte en vattenflaska i glas som var i två lager glas för isolering. Den har öven inbyggt tefilter. Min plan är att ha den för att ha kallt vatten på sommaren :)

**Ett problem** under kvällen har varit bagagerestriktionerna på flyget till Hong Kong. De som vi fick med vår bokningsbekräftelse stämde nämligen inte överens med det som står på deras webbplats; FÖr att säkra packar vi våra väskor för att matcha de lägsta angivna värdena vilket är 20 kg för incheckat och 5 kg handbagage.

För någon som reste hit med drygt 7 kg handbagage och inte jättestor marginal mot de 23 kg som vi reste hit på (incheckat) är dessa nya bagagerestriktioner inte minst sagt besvärliga. Planen är nu att resa i tjocktröja och jacka med fickor fyllda till en stad som har tropiskt klimat _(och då kom jag ändå lindrigt undan mot de som packat sin väska till bredden även på vägen hit)_

Mitt under packningen kom en kackerlacka in från ett hål i väggen (i ett annars mycket fint hotellrum) som flög runt, panik följde. Personalen kom och sprutade radar lite överallt och gick sedan. 15 minuter senare var kackerlackan tillbaka och flög runt, den lyckades dock vända sig upp och ner och studsade runt upp och ner. Lite mod (okej ganska mycket mod) från min sida gjorde att vi lyckades köra flug/getingtricket med en kopp över och ett papper under som vi sedan tejpade fast på koppen och gick med till lobbyn.

Vi fick byta till rummet intill för våra sista 6 timmar på hotellet, och nu ska vi sova! :)
