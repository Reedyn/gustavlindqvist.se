---
title: "Ellen Keys led på Omberg"
description: "Tredje gången gillt?"
feature_image: "Gustav-Lindqvist_2025-06-27_05209-2-Pano_3000w.jpg"
permalink: "/2025-06-28/ellen-keys-led-pa-omberg/index.html"
date: 2025-06-28T11:31:10+0200
tags:
  - friluftsliv
  - omberg
  - ellen-keys-led
---

Tredje gången gillt?{.lead}

Vi har varit i Omberg två gånger tidigare, först 2017 då vi var där i två dagar. Första dagen [paddlade vi havskajak från Hästholmen upp till Stocklycke hamn i fantastiskt väder med sol och värme](https://photos.pokenet.cloud/share/Ka6yuQUNbiFN7xtwWBkEApgXe-6fKOn2N4dV0hc6dN5UOZVXXWMq1f-ciglM1z5oKZE). Andra dagen vandrade vi delar av Älvarumsleden men fick avbryta på grund av mycket kraftigt regn.

2020 var vi där ytterligare en tur men bara över dagen och det .

2025 var det dags för revansch. En dags vandring med övernattning, och vi hade kollat ut vädret dagarna innan så att det skulle vara bra förutsättningar.

Denna gången hade vi tittat ut Ellen Keys led som går söder om Stocklycke och passerar många fina områden. Vi gick leden moturs med att gå mot Stocklycke hamn. 

:::: gallery {.-wide}
::: row
![Vågor som slår mot klippor så att det stänker](Gustav-Lindqvist_2025-06-27_05365-2.jpg){.-inline}
![En person med regnkläder som står och fotograferar med en mobiltelefon vid trappan nere vid vattnet i Stocklycke hamn](Gustav-Lindqvist_2025-06-27_05231-2-Pano_3000w.jpg){.-inline}
:::
::: row
![Hästholmens hamn sett norrifrån från Stocklycke hamn. Till vänster syns klippor med träd på.](Gustav-Lindqvist_2025-06-27_05219-2-Pano.jpg){.-inline}
:::
::::

Därifrån följer leden vattnet genom en fin gammal bokskog ner mot Ellen Keys strand

![En karta som visar området i södra Omberg vid Stocklycke och Ellen Keys strand med lederna utmärkta med färger. Terrängen visas med skuggning och höjdkurvor.](omberg_karta.jpeg  "ⓒ Lantmäteriet, OpenStreetMap contributors"){.-wide}

:::: gallery {.-wide}
::: row
![En stig som går genom en öppen bokskog.](Gustav-Lindqvist_2025-06-27_133411.jpg){.-inline}
![Två personer som står och tittar på en utsikt över Ödeshög och Hästholmen](Gustav-Lindqvist_2025-06-27_143348.jpg){.-inline}
:::
::::

Sedan går stigen längs med bilvägen (med fina utsikter över Ödeshög) upp mot Omberg turisthotell, men svänger av in i skogen en bit innan. Sen är det en ganska lagom stigning upp till Ombergs högsta punkt, Hjässan, 263m över havet (175m över Vättern) med utsikt åt alla håll.

![En panoramabild över ett landskap med många ängar och åkrar. Några är delade av smala stråk av träd. Genom landskapet till vänster i bilden går en bildväg. Till höger syns Vättern. I förgrunden av bilden syns träd från Omberg.](Gustav-Lindqvist_2025-06-27_05301-2-Pano_3000w.jpg "Utsikten söderut från Hjässan med vyer över Hästholmen och Ödeshög."){.-full}

![En panoramabild över ett landskap med ängar, åkrar och spridda, små skogar. Till vänster långt bort i bilden syns sjön Tåkern. I mitten av bilden står en massa vindkraftverk. Molnen kastar skuggor fläckvis över landskapet.](Gustav-Lindqvist_2025-06-27_05336-2-Pano_5000w.jpg "Utsikten österut från Hjässan med vyer över Tåkern."){.-full}

Från Hjässan går leden sedan förbi Hjässatorget och tillbaka till Stocklycke. Längs leden fanns flera fina tältplatser som vi kunde välja att slå upp vårt tält för natten. Det lockade lite att sätta upp det i söder med utsikt över Ödeshög, men vi valde till slut Stocklycke hamn.

Kvällsmaten blev grillad korv och spagetti.

:::: gallery {.-wide}
::: row
![Ett trangiakök med spagetti som kokar](Gustav-Lindqvist_2025-06-27_05362-2-Pano_3000w.jpg){.-inline}
![Fyra korvar som ligger på ett grillgaller](Gustav-Lindqvist_2025-06-27_05364-2_3000w.jpg){.-inline}
:::
::: row
![En tallrik med spagetti och korv](Gustav-Lindqvist_2025-06-27_191112_3000w.jpg){.-inline}
:::
::::

Dagen efter skulle vi bege oss vidare på vår tur runt Vättern upp mot Askersund och sen Tiveden.

Det finns flera att köra ut från Omberg, men om man ska norrut är det enda vettiga alternativet vägen via Ombergs västra väggar som går nästan lodrätt ner mot Vättern. De senaste två gångerna vi var här var det väldigt mulet och dålig sikt.

 Tyvärr var denna dagen inget undantag. Västra väggarna bjöd på svindel, men ingen utsikt.

![En panoramabild över skogsklädda sluttningar vid sjön Vättern. Himlen är helt grå med låga moln och det är mycket dålig sikt.](Gustav-Lindqvist_2025-06-28_05371-2-Pano_3000w.jpg){.-full}

Bättre lycka nästa gång?