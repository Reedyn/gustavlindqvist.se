---
title: "Tiomila 2024 i Nynäshamn"
description: "En liten löprapport från Tiomila 2024 i Nynäshamn."
feature_image: "Tiomila_2024_Kvarnängen_Map-Sample.png"
date: 2024-05-05T21:14:00+0000
tags:
    - orientering
    - löpning
---

En liten löprapport från Tiomila 2024 i Nynäshamn.{.lead}

Äntligen var det dags för Tiomila igen efter [när vi senast deltog i Örebro](/2022/05/08/tiomila-2022-i-annaboda-orebro/). Denna gången sprang jag den andra sträckan som fågelvägen var på 7,2km och var på dagen.

TC var på Kvarnängens idrottsplats med väldigt fina faciliteter med riktiga inomhus duschar *(jämfört med vad vi orienterare normalt är vana vid som till exempel en dusch bestående av en lastpall och en vattenslang)*.

Till skillnad från tidigare år så gick starten på dagen och höll på i tre sträckor, därefter var det uppehåll till 23:30 då sträcka 4 jaktstartade (alla lag som var mindre än en timme efter första laget). De lag som var mer än en timme efter första laget startade från 00:30 i en vågstart baserat på hur långt efter första laget de var.

![](){.-full}

## Loppet

* Väldigt välritad karta av Roger Åsberg
* "Stockholmsorientering" där det är relativt lätt att hitta vägvalen men sen väldigt tekniskt inpå kontrollen, ofta satt kontrollerna dolda bakom höjder eller stenar så det gick inte att se den förrän man var nära inpå. De bommar jag hade var främst inuti kontrollringen.

![En orienteringskarta över sträcka 2 på Tiomila 2024 i Nynäshamn. Banan med gaffling är utmärkta med lila linjer och ringar och ett GPS-spår för hur banan sprangs är utritad som en linje färglagd i rött till grönt baserat på hur snabbt det gick vid den punkten.](Livelox_Tiomila-Nynashamn-Stafettligan-3-_Herrkavlen_2_GustavLindqvist.png "[Se hur jag sprang i Livelox](https://www.livelox.com/Viewer/Tiomila-Nynashamn-Stafettligan-3-/Herrkavlen/2?classId=708794&relayLeg=2)"){.-full}


*[TC]: Tävlingcentrum