---
title: "Jag har köpt en gruscykel"
description: "Jag har länge bara haft två cyklar, min gamla Crescent stadscykel och min Orbea stigcykel. Stadscykeln har jag använt främst för ärenden i stan, typ handling och transportsträckor i närområdet. Stigcykeln har fått fylla alla andra roller, skoj i skogen, långrundor, bikepacking, transportsträckor m.m."
feature_image: ""
date: 2023-11-10T09:07:05+0100
tags:
    - cykling
---

Jag har länge bara haft två cyklar, min gamla Crescent stadscykel och min Orbea [stigcykel][Orbea Laufey - Vintercykling]. Stadscykeln har jag använt främst för ärenden i stan, typ handling och transportsträckor i närområdet. Stigcykeln har fått fylla alla andra roller, skoj i skogen, långrundor, bikepacking, transportsträckor m.m.{.lead}

Eftersom min stadscykel är lite av en skrothög nuförtiden (den har 16 år på nacken och jag ger den inte så mycket kärlek som den skulle behöva) så har stigcykeln fått fylla alla roller som stadscykeln inte klarade av. Det har lett till att den lite har hamlat i riskzonen att bli en [frankenbike][/r/frankenbike] med modifieringar för att göra den mer bekväm på framförallt långa distanser och inte det den är gjord för: skoj i skogen!

Istället blev det `n+1`[^1] med en svart [Merida Silex 400] i storlek S, en gruscykel med lite inspiration från geometri från stigcyklar och perfekt för bikepacking, så kan stigcykeln få vara det den vill vara.

![En svart gruscykel av modellen Merida Silex som står i profil på en väg](){.-wide}

Just långa distanser är något jag är sugen på att testa, [mina längsta rundor på stigcykeln har varit på runt 3 timmar][Strava - 6985802857] och var ganska obekväma mot slutet (säkert delvis för att jag är dåligt tränad). Förhoppningsvis ska gruscykeln funka bra för detta, även för ännu längre rundor! 

Med en ny cykel blir det också dags att öppna [pysselverkstaden](/diy/) för att tillverka lite nya cykelväskor, först ut är något inspirerat av [styrväskan som Krister Isaksson skrev om i sin blogg][Kristers blogg - Styrväskan].


[^1]: [Regel #12 i Velominati][The Rules] säger att det optimala antalet cyklar är `n+1` där `n` är det nuvarande antalet cyklar.


[The Rules]: https://www.velominati.com/#the-rules
[Merida Silex 400]: https://www.merida-bikes.com/sv-se/bike/3119-4115/silex-400
[/r/frankenbike]: https://old.reddit.com/r/Frankenbike/
[Orbea Laufey - Vintercykling]: /2021/05/17/en-vinter-pa-cykel/
[Kristers blogg - Styrväskan]: https://cykelmagasinet.se/styrvaskan-suveran-packningslosning/
[Strava - 6985802857]: https://www.strava.com/activities/6985802857