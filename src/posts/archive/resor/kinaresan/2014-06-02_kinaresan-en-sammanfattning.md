---
title: "Kinaresan - En sammanfattning"
feature_image: /assets/images/2018/07/_OLY0005-Pano-3.jpg
description: "Nu är mitt livs tredje största resa över (långsegling till Medelhavet och ensamresa till USA är före :)"
date: 2014-06-02
tags:
    - resor
    - kinaresan
permalink: "/{{ page.date | dateFolder}}/kinaresan-en-sammanfattning/index.html"  
---

Nu är mitt livs tredje största resa över _(långsegling till Medelhavet och ensamresa till USA är före :)_

Kina är ett märkligt land, på många sätt är det oerhört likt vårt och samtidigt så olikt. Detta är en sammanfattning och liten reflektion över resan samt ger mig möjlighet att skriva lite om det jag missade eller inte hade tid att skriva om under resan.

Inlägget innehåller ett axplock som bara är en bråkdel av alla bilder jag tog under resan, vill man se mer kan man kolla min [Instagram](https://instagram.com/gustavlindqvist), mitt [Flickr-konto](https://www.flickr.com/photos/gustavlindqvist/sets/72157644062428820/) och [mina photospheres](https://photos.app.goo.gl/cMUKw6WfxMtHKZT5A).

## Avresa

Jag började packa drygt en vecka i förväg vilket gjorde att mot slutet var det inte mycket mer än att vänta, lägenheten var städad, packningen var färdig, kläderna för avresan var vikta och låg i en fin hög (i den ordning som jag skulle ta på mig dem). Således spenderade jag sista dagen/kvällen med att [fördriva tiden med datorspel](http://gustavlindqvist.se/2014/04/10/idag-sverige-imorgon-kina/)

Sista måltiden blev hemmagjord pizza (något vi skulle ångra senare).

Vi lämnade Sverige genom [flygplatsen Landvetter](http://gustavlindqvist.se/2014/04/11/landvetter/) där Alice så duktigt nästan lyckades glömma mobilen på bussen. Efter lite springande och dunkade på sidan av den ivägkörande bussen fick hon tillbaka den :)

<figure class="kg-card kg-image-card kg-width-full"><img src="/assets/images/2018/07/_OLY0005-Pano-2.jpg" class="kg-image" alt loading="lazy"></figure>

## Shanghai

[Efter en resa utan några stora incidenter](http://gustavlindqvist.se/2014/04/12/ankomst-i-shanghai/) var vi framme i den första staden vi skulle besöka. I början var det [många nya intryck](http://gustavlindqvist.se/2014/04/13/forsta-intrycken-av-kina/) och man kände sig väldigt mycket som en besökare, att [inte ha något stabilt Internet](http://gustavlindqvist.se/2014/04/14/en-skarm-utan-uppkoppling-ar-en-vardelos-skarm/) gjorde inte saken enklare, men lite avvänjning är aldrig fel :)

Större delen av tiden i Shanghai spenderades med vandring längs en av de större gågatorna som gick förbi de större ställena vi ville besöka, bland annat The Bund där man ser Shanghais skyline (se bilden ovan). Ett ställe som vi senare skulle besöka ett flertal varianter av var Fake Market. Det är precis som det låter en massa fake-produkter som man köper till förhoppningsvis ett rejält nedprutat pris. Själv köpte jag ett minneskort till telefonen som dog efter drygt en timme. Vi var flera som blev lurade.

Efter en intensivt oplanerad helg med mycket upplevelser började vi vår praktik med [en resa till grannstaden Ningbo](http://gustavlindqvist.se/2014/04/15/hejda-shanghai/) som ligger drygt 3 timmars färd med buss söder om Shanghai.

<figure class="kg-card kg-image-card kg-width-wide kg-card-hascaption"><img src="/assets/images/2018/07/13980846711_346af2de06_k.jpg" class="kg-image" alt loading="lazy"><figcaption>Utsikt över Zheijang Wanli University Campus på natten</figcaption></figure>

## Ningbo

I Ningbo spenderade vi mest tid av alla ställen vi besökte, trots det är det stället med minst upplevelser, vi vaknade, jobbade med våra projekt och sen åt vi och sov; Så såg våra dagar ut i stort sett.

Men jag ska inte klaga, det var mycket fint att bo på campus (som skolan betalade för) och mat vär oerhört billigt och [campus var mycket fint](http://gustavlindqvist.se/2014/04/22/zhejiang-wanli-university/)

Det är väldigt olika hur man tar sig fram i olika städer. I Shanghai var det mycket gång och tunnelbana, i Ningbo hade man två alternativ, antingen så gick man eller så åkte man taxi. I de flesta fall åkte vi taxi.

Att åka taxi, eller i de flesta fall att få tag på en taxi är en konstform som jag är rädd är något jag aldrig kommer att bli bra på, iallafall inte om man jämför med kineserna, de är fullständigt respektlösa när det gäller att ta en taxi (De skäms inte för att hoppa rakt in i din taxi och börja ge kommandon till föraren som hellre lyssnar på en kines än en otydlig svensk, och såeldes har man inget val än att lämna taxin).

Just det där med att åka taxi är inte det lättaste, [vi hade en taxichaufför som lyckades lämna oss 3 km från dit vi ville](http://gustavlindqvist.se/2014/04/19/en-kort-paus-i-kaoset/).

<figure class="kg-card kg-image-card kg-width-full"><img src="/assets/images/2018/07/14084716602_350a187069_k.jpg" class="kg-image" alt loading="lazy"></figure>

### Xitang

Det var inte enbart projektet som vi höll på med under vår tid i Ningbo, tillsammans med högskolans samarbetspartner arrangerades en resa till en så kallad _"vattenstad"_ som ska vara en kinesiska variant av Venedig.

Det var oerhört fint i Xitang som den vattenstaden vi åkte till heter, men det var lite av en turistfälla tyvärr. Även om det var väldigt fint överallt så tröttnade man snabbt på grund av det. [Marcus sammanfattar det fint i en vlogg](https://www.youtube.com/watch?v=92gOSBZ_Ph4) som han och jag gjorde där.

Tre veckor går fort när man har fullt upp, och helt plötsligt så var det dags att lämna Ningbo och våra måsten och gå tillbaka till vårt nästan problemfria vardag. Dock klantade jag mig ordentligt och lyckades glömma min kamera i Ningbo vilket gjorde att jag fick klara mig utan den under min tid som turist (det löste sig dock med att Tobias tog hand om den och jag fick den i Sverige igen, i skrivande stund är jag lyckligt återförenad med den).

<figure class="kg-card kg-image-card kg-width-full"><img src="/assets/images/2018/07/14130555624_030caf62fa_k.jpg" class="kg-image" alt loading="lazy"></figure>

## Beijing

[Första staden vi besökte som turister](http://gustavlindqvist.se/2014/05/07/turister-i-beijing/) var Beijing. Vi bodde på ett hotell som heter King Parkview Hotel som ligger mitt i staden, drygt 800 meter från den Förbjudna Staden vilket var tacksamt när man skulle gå mycket.

Förbjudna Staden var STORT (vi hann inte med hela) och det var helt fullt med folk. Vi hade tur med vädret och lyckades komma dit när det inte var vare sig särskilt mycket dimma eller smog. Det var dock oerhört varmt, det kändes som att man skulle smälta när som helst.

På kvällen besökte vi Beihai Park som är en park som ligger intill den Förbjudna Staden, det var nog en av de mest fotogeniska platser jag någonsin besökt, och med Alices kamera i högsta hugg fotograferade jag massor _(Tack Alice!!)_

<figure class="kg-card kg-image-card kg-width-full"><img src="/assets/images/2018/07/14233904771_852be6deaf_k.jpg" class="kg-image" alt loading="lazy"></figure>

### Kinesiska muren

Med hotellets hjälp bokade vi en privat tour till [kinesiska muren](http://gustavlindqvist.se/2014/05/08/the-great-wall-of-china/) där vi spenderade flera timmar med att bestiga muren, det var en cool upplevelse även om det inte var lika mycket _"wow"_ som man förväntat sig :)

Innan vi lämnade Beijing lyckades vi bli hemsökta av flygande [kackerlackor](http://gustavlindqvist.se/2014/05/09/konsten-att-fanga-en-kackerlacka/) på vårt hotellrum, efter mycket skrikande och lite mod lyckades vi fånga en i en mugg som vi gick till receptionen med. Så drygt 6 timmar innan vi skulle lämna hotellet mot Hong Kong fick vi ett nytt hotellrum, utan kackerlackor.

## Ett regnigt Hong Kong

Klimatet i Hong Kong slog emot en direkt när man [landade på flygplatsen](https://instagram.com/p/nzT5Z2SKnj/), det var varmt, fuktigt och svettigt, och underbart! Det kändes verkligen som att vara på semester.

Hong Kong var väldigt annorlunda på många sätt mot Kina, speciellt transporter. I resten av Kina är det nästan bara taxi som gäller. [I Hong Kong är det tunnelbana](https://instagram.com/p/nzT5Z2SKnj/) och skyttelbussar som gäller. Nu har jag inte mycket erfarenhet av olika tunnelbanor men det är en av de modernaste tunnelbanesystem jag sett.

I Hong Kong kan det regna mycket, och det var något vi fick lära oss den hårda vägen. Dagen vi bestämt oss för att åka över till andra sidan Hong Kong (Kowloon) bestämde sig regnguden för att slänga allt han hade på oss. Mitt under ljusspelet på kvällen som vi bestämt oss för att se på dessutom. Slutresultatet är ett par totalförstörda skor och ett inköp av en rejäl regnkappa (som aldrig användes).

<figure class="kg-card kg-image-card kg-width-wide"><img src="/assets/images/2018/07/14050611617_fcdf4f3ab7_k.jpg" class="kg-image" alt loading="lazy"></figure>

Såhär i efterhand när eferklokheten slår in kan man konstatera att det gamla ordspråket _"Kläder efter väder"_ är något som gäller för subtropiska klimatzoner också.

<figure class="kg-card kg-image-card kg-width-full"><img src="/assets/images/2018/07/14050589830_a1429d884c_k.jpg" class="kg-image" alt loading="lazy"></figure>

### Ocean Park

Utan tvekan det bästa vi gjorde i Hong Kong var [att besöka Ocean Park](http://gustavlindqvist.se/2014/05/12/tre-dagar-i-hong-kong/) som är som ett Zoo, Akvarium och en Nöjespark ihopslaget.

Akvariet var det häftigaste men det var inget fel på utsikten från toppen av berget där berg och dalbanorna fanns heller. Ocean Park får högsta betyg!

### Ladies' Market, Sneaker Street och Hotell med pool

Sista dagarna spenderades med det vi kände för att göra. Jag ångrar inte alls att vi lämnade de sista dagarna tomma från planering vilket gjorde att vi kunde slappna av och andas lite innan resan tog slut.

Att vi inte hade någon fast planering hindrade inte oss från att hitta på saker. Vi begav oss in till motsvarigheten till _"Fake Market"_ i Hong Kong, _Ladies' Market_, där fanns allt möjligt man kunde köpa. Tjejerna köpte extra resväskor som de kunde lägga allt de handlat i och jag lyckades få tag på ett par nya skor från _Sneaker Street_ att ersätta de som gick sönder.

Efter eskapader inne i stan i värmen var det oerhört skönt att komma tillbaka till poolen som missbrukades ordentligt. Jag fick även möjlighet att hårdtesta min vattentäta mobils kamerafunktion :)

Borta bra men hemma bäst

Sen var det bara resan hem, jag tror jag kan prata för de flesta i vårt gäng när jag säger att det var rätt skönt att det var slut. Det var en oerhört rolig och upplevelsefylld resa som jag gärna skulle göra om men det är rätt skönt att komma hem.
