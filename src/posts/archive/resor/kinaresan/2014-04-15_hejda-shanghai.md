---
title: "Hejdå Shanghai"
description: "Igår var sista dagen i Shanghai och det var också första dagen för praktiken. Vi fick information från Export Akademien om Kina, både lite…"
date: 2014-04-15
tags:
    - resor
    - kinaresan
    - kina
    - shanghai
---

Igår var sista dagen i Shanghai och det var också första dagen för praktiken. Vi fick information från Export Akademien om Kina, både lite privata tips och allmän information. Det hände inte så mycket mer än att vi besökte en skybar med utsikt över Shanghais skyline _(typ exakt samma vinkel som de andra bilderna från tidigare så jag visar ingen bild, det var awesome dock)_.{.lead}

Idag gick förmiddagen åt till att resa med buss till Ningbo där vi ska bo de kommande tre veckorna på Zheijiang Wanli University. På vägen dit körde vi över en av världens längsta broar, bron över [Hangzhoe Bay Bridge](http://en.wikipedia.org/wiki/List_of_longest_bridges_in_the_world). Jag sov dock mestadelen av tiden.

{% image "/assets/images/2014/Apr/DSC_0081.JPG", "-wide", "Ett foto taget framåt inifrån en buss. Bussen kör på en bro.", "Världens längsta bro" %}

Vid någon gång på eftermiddagen, vid 14:00 lokaltid tror jag var vi framme på campus som var som en liten ministad. Liknande som gatorna i Shanghai var det kliniskt rent överallt, alla grönområden och allt annat är välskött till perfektion. Ganska intressant för just perfektion känns inte riktigt som en av de kinesiskt typiska sakerna, tvärtom.

I motsats till Shanghai så blev det mörkt väldigt tidigt och staden bara dog. Trots att det är runt 20000 personer som bor och jobbar/studerar på campus så var det inte många man såg på gatorna och gångbanorna. Kvällen avslutas på Starbucks eftersom vi inte fått uppkoppling på våra rum på campus än.
