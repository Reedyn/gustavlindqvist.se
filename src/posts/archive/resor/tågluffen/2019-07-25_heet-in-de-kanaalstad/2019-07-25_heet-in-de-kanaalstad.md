---
title: "Heet in de kanaalstad"
feature_image: Gustav-Lindqvist_2019-07-23_07154.jpg
description: "Från Paris åkte vi också snabbtåg, men inte TGV utan den privata aktören Thalys. Det gick också snabbt."
date: 2019-07-25
tags:
    - resor
    - tågluffen
    - nederländerna
    - amsterdam
    - sommar
---

Från Paris åkte vi också snabbtåg, men inte TGV utan den privata aktören Thalys. Det gick också snabbt.

{% image "20190723_070322-2-1.jpg", "", "Ett röd-vitt tåg från Thalys på en tågstation." %}

Jag skulle vilja skriva väldigt mycket om Amsterdam men det blir svårt. Det var nämligen här vi befann oss när värmeböljan slog till och det är mest det som sitter kvar i minnet.

Det mesta av tiden gick åt till att hitta något sätt att svalka oss mellan de turer vi tog mellan sevärdheter.

Ett av våra "snilleblixtar" var att åka på en kanaltur i tron att det skulle svalka att sitta i en båt nära vattnet. Det var sant så länge vi befann oss ute i hamnen. Inne i kanalerna blev det istället det motsatta. Att sitta i en uppvärmd metallburk utan något som fläktar.

{% image "Gustav-Lindqvist_2019-07-23_07154.jpg", "-wide", "En av kanalerna i Amsterdam med en ensam båt på. Längre bort i bilden syns ett högt torn och en bro." %}

Trots värmen var det en mycket trevlig tur. Vår kapten var entusiastisk och berättade om alla saker vi passerade.

{% image "Gustav-Lindqvist_2019-07-23_07173.jpg", "-wide", "De lutande husen i Amsterdam", "Lutande husen i Amsterdam" %}

Längs kanalen fanns det flertalet husbåtar, både i hög och låg kvalitet där många Amsterdambor valt att bo billigt i. De som bodde där verkade inte vara så förtjusta i turister; En person hade satt upp en skylt i ett av sina fönster med texten *"This is not a zoo"*.

{% image "Gustav-Lindqvist_2019-07-24_07205.jpg", "", "En kanal med en orange kanalbåt på." %}

Något som gjorde mig glad var det fina flaggandet som hela staden ägnade sig åt. I Sverige är det ytterst ovanligt att någon annan än kommunen/landsting använder den lokala flaggan. Men inte Amsterdam (troligtvis för att deras flagga är lite bättre).

{% image "320px-Flag_of_Amsterdam.svg.png", "", "En flagga uppdelad i tre horisontella linjer, den översta och undre är röda och mittenlinjen är svart. På mittenlinjen är det placerat tre vita kors som är roterade 45 grader i en linje.", "Amsterdams flagga" %}

Amsterdam var den sista destinationen på vår tågluff och vi detta laget var vi rätt möra. Vi har fått se och uppleva mycket men inte allt vi skulle vilja. Förhoppningsvis blir det fler resor till någon av de städer vi besökt under turen, men då med lite längre tid att se allt vi vill.

{% image "20190724_213623-2.jpg", "", "Ett landskap med en stad sett från hög höjd från ett flygplan. På vänstra sidan av bilden syns delar av flygplansvingen." %}

Sista resan hem med flyg (med WiFi ombord) blev tre timmar försenat. Detta var lite anmärkningsvärt eftersomdet var mer än alla tågförseningar under hela resan kombinerat.

Vi var väldigt tacksamma att de inte ställde in vårt flyg som många andra resenärer på Schiphol råkade ut för.

Borta bra men hemma bäst.
