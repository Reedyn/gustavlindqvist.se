---
title: "Hide a Cache"
feature_image: Gustav-Lindqvist_2015-01-31_0037_m.jpg
description: "Under helgen slängde jag och min pappa ihop en geocache. Vi tog en stock, sågade av ena halvan (som blev ett lock) och borrade ett hål för…"
date: 2015-02-02
tags:
    - geocaching
    - vinter
    - trelleborg
---

Under helgen slängde jag och min pappa ihop en geocache. Vi tog en stock, sågade av ena halvan (som blev ett lock) och borrade ett hål för att ha själva cachen i. Tanken var att cachen skulle smälta in fint i omgivning och samtidigt vara något som är lite roligare att hitta än en matlåda eller liknande.

<figure class="gallery -wide">
	<figure class="gallery-row">
        ![En tjock gren med en symbol för geocaching ritad med blyerts på änden](Gustav-Lindqvist_2015-01-31_0032_s.jpg){.-inline}
        ![En person borrar i en tjock gren](Gustav-Lindqvist_2015-01-31_0030_s.jpg){.-inline}
        ![En träbit med ett tjockt borrat hål i](Gustav-Lindqvist_2015-01-31_0028_s.jpg){.-inline}
    </figure>
</figure>

Eftersom jag tycker om att pyssla tog jag en glödpenna och brände in Groundspeaks geocaching logotyp i ena änden av stocken. Locket skruvades sedan igenom för att kunna snurras bort för att komma åt cachen.

![En tjock gren med ett gångjärn som gör att den går att öppna för att komma åt en burk som ligger i ett borrat hål i. På änden är det inbränt en geocachingsymbol](Gustav-Lindqvist_2015-01-31_0037_m.jpg)

Först var tanken att placera cachen på vallen någonstans i det lila området nedan. Det var dock svårt att hitta en bra plats, främst för att platsen skiljer sig otroligt mellan sommar och vinter. På vintern kan man delvis se rakt igenom buskaget och det är relativt enkelt att komma fram medans på sommaren är det kraftigt övervuxet. De få platser som vi hittade som skulle vara potentiella frekventeras av barn och är således inte aktuella.

![En karta med ett område inritat på kartan med rosa märkpenna](20150202143553560.jpeg){.-full}

Istället hittade vi en bra plats nära Öster Järs förskola, enkel att ta sig till, bra parkeringsmöjligheter och samtidigt ett ställe dit ingen skulle hitta den om de inte vet att den är där.

![En träbit med geocachingsymbol gömd i ett pat buskar under löv](Gustav-Lindqvist_2015-02-01_0071_m.jpg){.-wide}

Cachen blev nyss godkänd och publicerad med namnet <a href="http://www.geocaching.com/geocache/GC5M4YY_oster-jar">Öster Jär på geocaching.com</a>. Det ska bli kul att se när andra geocachers hittar den :)

## Uppdatering

Blev sjukt nervös när de två första loggningarna var DNF, skulle den vara snodd efter mindre än ett dygn???

Sen kom en ny loggning med FTF :)
