---
title: "Robots Will Steal Your Job, But That's OK"
description: "Andreas Cervenka skriver om robotars påverkan på ekonomin och arbetssamhället i Svenska Dagbladet idag."
date: 2013-03-17
id: /2013/03/17/robots-will-steal-your-job-but-thats-ok/
tags: politik
---

[Andreas Cervenka skriver om robotars påverkan på ekonomin och arbetssamhället i Svenska Dagbladet idag.](http://www.svd.se/naringsliv/nyheter/varlden/cervenka-robotarna-som-kan-ta-over-vara-jobb_7999650.svd)

> "**Sökes: fast anställning.** Finnes: en flexibel, extremt lojal och lyhörd medarbetare som är redo att jobba dygnet runt (obs, ej tomt skitsnack). Inga arbetsuppgifter är för tråkiga eller farliga! Mina lönekrav: ingenting, bortsett från lite grundläggande omvårdnad. Anlita mig och du är garanterad noll gnäll och fackligt tjafs, inte ens skitsnack bakom chefens rygg. Inga tvåtimmarsluncher, obstinata frågor, Wordfeud på toaletten, brödsmulor i tangentbordet eller privat Instagrammande på arbetstid.”
>
> Denna jobbansökan kanske får det att vattnas i munnen på en och annan arbetsgivare. Om villkoren låter omänskliga kan det bero på att de är just det. Det handlar nämligen om robotar. Och nej, vi talar inte om en dålig science fiction-film utan om en verklighet som redan är här. I Kina har Foxconn, tillverkare av bland annat Ipads och känd för usla arbetsförhållanden, bestämt sig för att köpa upp till 1 miljon robotar och om några år öppna sin första helautomatiska fabrik. En av förklaringarna till att tillverkning nu flyttar från Asien tillbaka till USA är att låglönearbetarna redan konkurrerats ut. Om det ändå är maskiner som ska göra jobbet kan fabriken lika gärna stå på hemmaplan.

Överallt börjar folk sakta men säkert leta efter alternativa sätt att tänka och lösa de problem som vi står inför idag och samtidigt försöker andra med större och större ansträngning hålla kvar i det gamla system som vi kan konstatera inte fungerar särskilt väl. Den största nackdelen jag ser är att de som hårdast håller kvar i det gamla utdaterade system vi har för ekonomin och arbetsmarknaden är de som också har möjlighet att förändra den: politikerna.

**Jag tror det är dags för lite nytt blod in i svensk politik. Kanske någon som faktiskt ser vad som händer i samhället och vågar prova på något nytt?**
