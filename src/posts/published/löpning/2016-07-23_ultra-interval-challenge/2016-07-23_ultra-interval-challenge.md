---
title: "Ultra Interval Challenge"
feature_image: uic.jpg
description: "Ultra Interval Challenge är event flera gånger per år som går över hela världen där alla springer individuellt (eller i grupp) i sin egen…"
date: 2016-07-23
tags:
    - löpning

---

Ultra Interval Challenge är event flera gånger per år som går över hela världen där alla springer individuellt (eller i grupp) i sin egen takt men man springer samtidigt som alla andra.

Det riktiga loppet är 8x10K där man springer en intervall var tredje timme över en 24-timmarsperiod där den första intervallen börjar klockan 00:00 svensk tid.

Personligen så kände jag mig inte riktigt redo för ett 80-kilometerslopp så jag har valt att korta ner längden till ~5K, vilket ändå blir 40 kilometer på 24 timmar, nästan en maraton vilket är en mer än tillräcklig utmaning för mig.

{% image "chrome_2016-07-23_03-53-17.png", "-full", "Karta över Jönköping. En rutt är utritad med röd linje som går längs med Rosenlunds bankar" %}

## Intervall 1 (00:19)

Första intervallen avklarad, dock något sent. Sov rakt igenom alarm och blev väckt av Josefine och vi kom iväg till 00:19. Inget bra start men rundan kändes skön iallafall. Det var tillräckligt mörkt för att kräva pannlampa också, får se om det krävs nästa pass.

{% image "chrome_2016-07-23_01-00-49.png", "", "En graf som visar tempo på en löprunda på 5km. Sluttiden är 30:55" %}

## Intervall 2 (03:01)

Det blev ingen sömn efter första intervallen, men kände mig ändå pigg. Temperaturen hade sjunkit ned under 15 grader så det var mycket behagligare men tog det lite lugnare ändå. Känns bra nu när 1/4 är klart. Hoppas kunna få lite sömn nu.

{% image "chrome_2016-07-23_03-50-00.png", "", "En graf som visar tempo på en löprunda på 5km. Sluttiden är 32:23" %}

## Intervall 3 (06:01)

Fick sovit lite mer än 30 minuter efter andra intervallen, nu är det nog som värst; Lite sömn, tidigt på morgonen, tom mage (bara ätit 5 bananer). Men nu ska jag ut iallafall.

<figure class="gallery -wide">
	<figure class="gallery-row">
		{% image "Gustav-Lindqvist_2016-07-23_0102.jpg", "-inline", "Selfie på Gustav i röd träningströja vid Rosenlunds bankar." %}
		{% image "Gustav-Lindqvist_2016-07-23_0101.jpg", "-inline", "En informationstavla för naturreservatet Rosenlunds bankar" %}
	</figure>
</figure>

Efter att ha kommit ut så försvann tröttheten från uppvaknandet och det blev som alla andra morgonrundor: **underbart** :)

{% image "chrome_2016-07-23_06-59-51.png", "", "En graf som visar tempo på en löprunda på 5km. Sluttiden är 32:53" %}


## Intervall 4 (09:00)

Efter en rejäl frukost bar det iväg på den fjärde intervallen. Det har nu börjat bli varmt (Vi slapp direkt solljus lyckligtvis) så det blir nog ett dopp i slutet av nästa runda.

Mot slutet av rundan började jag få känningar i knäna, ska se hur det känns vid intervall 5 och gå därefter, blir kanske så att jag avbryter (Jag har ju faktiskt vandring i Abisko nästa vecka som får prioritet).

{% image "chrome_2016-07-23_09-47-00.png", "", "En graf som visar tempo på en löprunda på 5km. Sluttiden är 31:29" %}

## Intervall 5 (12:00)

Femte intervallen gick bra men kände lite mer i knäna så det blir min sista. Avslutade rundan med ett välbehövligt dopp i Vättern :)

{% image "chrome_2016-07-23_13-08-45.png", "", "En graf som visar tempo på en löprunda på 5km" %}

Det var ett ganska intressant event, kanske blir ett nytt försök nästa år, men det är lite jobbigt när rundorna är så nära varandra vilket gör det omöjligt att få någon vettig sömn under natten.

**Nu ska jag förbereda mig för nästa äventyr i Abisko.**
