---
title: "Underbar vintercykling"
description: "Tyvärr har jag inte kommit ut med nya cykeln på ett tag på grund av vädret, planen är inte att sätta på vinterdäck på den utan den får vara en tresäsongscykel. Stigcykeln däremot fick på sig mina två och ett halv kilos dubbdäck har är fullt redo för alla äventyr."
feature_image: "20240117_191653.heic_3000w.jpg"
date: 2024-01-18T21:42:02+0100
tags:
    - cykling
    - vinter
---

Tyvärr har jag inte kommit ut med [nya cykeln](/2023/11/18/ny-cykel/) på ett tag på grund av vädret, planen är inte att sätta på vinterdäck på den utan den får vara en tresäsongscykel.

Stigcykeln däremot fick på sig mina två och ett halv kilos dubbdäck har är fullt redo för alla äventyr. Jag har försökt undvika att cykla när det varit allt för kallt men när temperaturen närmar sig nollan så har jag passat på. Jämfört med den varma delen av året så blir turerna betydligt kortare, delvis för att jag tycker det känns lite riskabelt med längre turer ifall man skadar sig eller cykeln och sen är det mycket jobbigare att cykla både på grund av snö och is men också för att man har så mycket mer kläder på sig.

:::: gallery {.-wide}
::: row
![Selfie på Gustav iklädd dunjacka på en cykel på en istäckt strand](20240105_143956~2_3000w.jpg){.-inline}
![Vätterstranden täckt av is](20240105_144008_3000w.jpg){.-inline}
:::
::: row
![Rosenlunds bankar i snö. Det står en cykel som lutar sig mot en skylt som det står Rasrisk på](20240105_145629_3000w.jpg){.-inline}
:::
::::

De flesta turerna var nära, men förra helgen gjorde jag ett undantag och cyklade upp till den fantastiska utsikten uppe vid Gestra, en tur jag planerar att ta ofta till sommaren.

![Ett grått vinterlandskap sett från toppen av Gestra ovanför Kaxholmen, i förgrunden syns en grusväg som går nedför berget med åker på båda sidor. Precis nedanför kullen syns hus i Kaxholmen. Bortom det syns Landsjön och Vättern med bara en liten bit land som skiljer dem åt. Landsjön är helt frusen. Molnen hänger lågt](20240113_135455_3000w.jpg "Utsikten vid Gestra över Landsjön och Vättern"){.-full}

Ett tag var jag orolig att molnen som jag cyklade i var för låga, men strax innan jag kom ned till utsiktsplatsen skingrade de sig.

På vägen tillbaka tog jag en sväng förbi Oset där isen delvis smält och gjort vattnet till en nästan perfekt spegel.

:::: gallery {.-wide}
::: row
![Jönköping sett från andra sidan vattnet. Hela himlen är täckt av ett lågt grått molntäcke utom just vid Jönköping som lyser varmt av solljuset.](20240113_141528_3000w.jpg){.-inline}
![En cykel som står lutad på en isig strand.](20240113_143249_3000w.jpg){.-inline}
:::
::::

För ett riktigt intensivt träningspass så rekommenderar jag att köra cykling i djupsnö i Stadsparken, roligt och det kommer med garanterad puls!

:::: gallery {.-wide}
::: row
![En stigcykel sedd i profil som lutar mot ett träd mitt i natten. Cykeln har lampor som lyser med kraftigt vitt sken fram och rött bak](20240117_191623.heic_3000w.jpg){.-inline}
![En stigcykel sedd bakifrån som står i djupsnö. Framlampan med starkt vitt sken lyser upp snön och träden framåt.](20240117_192519.heic_3000w.jpg){.-inline}
:::
::::
