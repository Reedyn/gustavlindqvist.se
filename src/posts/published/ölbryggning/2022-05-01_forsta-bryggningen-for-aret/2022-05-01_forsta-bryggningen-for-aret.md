---
title: "Första bryggningen för året"
feature_image: "Gustav-Lindqvist_2022-05-01_04741.jpg"
date: 2022-05-01 15:00:00 +2
description: "Idag var det dags för årets första bryggning och även premiären för det nya bryggverket."
series: ölbryggning
tags:
    - ölbryggning
---

Idag var det dags för årets första bryggning och även premiären för det nya bryggverket.{.lead}

Dagens sats är för ~21L [tjeckisk pilsner av samma sort som jag bryggt förut](/hembryggeri/4944n-1322o/). Den största skillnaden är att nu brygger jag 21L istället för 10L och att nu ska jag testa Mangrove Jack's Beer Finings för att få en klarare öl.

![Ingredienser för bryggning av en tjeckisk pilsner.](Gustav-Lindqvist_2022-05-01_04727.jpg)

Som vanligt började jag med mäskningen, men med skillnaden att jag slipper allt problem det innebar att göra det i en påse och i en gryta. Med bryggverk skötte det sig själv.

![Grainfather G30 bryggverk med mäskinsatsen nedsänkt.](Gustav-Lindqvist_2022-05-01_04728.jpg)

![Humle uppmätt och fördelat i glas.](Gustav-Lindqvist_2022-05-01_04731.jpg)

![Pågående mäskning i ett bryggverk.](Gustav-Lindqvist_2022-05-01_04732.jpg){.-full}

Under tiden jag väntade på att mäskningen skulle bli klar mätte jag upp humlegiven i glas och värmde upp lakvattnet.

![Bryggverk med mäskinsatsen upphissad för lakning.](Gustav-Lindqvist_2022-05-01_04733.jpg)

![Kokande vört i ett bryggverk.](Gustav-Lindqvist_2022-05-01_04739.jpg){.-wide}

Under tiden som vörten kokades förberedde jag jästunnan och desinfektionsvätskan. När koket sen var klart körde jag igenom vörten via motströmskylaren som på kort tid fick ner vörten till 20ºC, den var nästan lite för effektiv då jag under någon minut fick vört som var runt 13ºC ut från pumpen (som jag justerade genom att sänka flödet av vatten från kranen).

Jämfört med att kyla ner kastrull i ett vattenbad på runt 45 min var detta en enorm förbättring.

![Kylning och överföring av vört till jäskärl på en gång.](Gustav-Lindqvist_2022-05-01_04745.jpg){.-full}

Sedan pitchade jag jästen och tog ett vörtprov på 1.051, något högre än beräknade 1.047 vilket jag mest tror har att göra med att jag hade lite mindre mängd vatten än beräknat.

![Speidel jästunna med vört i.](Gustav-Lindqvist_2022-05-01_04747.jpg)

Om 14 dagar är det dags för flaskning!











