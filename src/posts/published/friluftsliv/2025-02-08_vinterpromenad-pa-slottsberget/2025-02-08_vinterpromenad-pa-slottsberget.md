---
title: "Vinterpromenad på Slottsberget"
description: "Förra helgen var vi och gick en promenad i det fantastiska vädret i Slottsbergets naturreservat, eller Lyckås ekskog, som det också heter."
feature_image: "Gustav-Lindqvist_2025-02-01_03961.jpg"
date: 2025-02-08T13:58:22+0100
tags:
  - friluftsliv
  - jkpg
  - vinter
---

Förra helgen var vi och gick en promenad i det fantastiska vädret i [Slottsbergets naturreservat](https://www.lansstyrelsen.se/jonkoping/besoksmal/naturreservat/slottsberget.html), eller Lyckås ekskog, som det också heter.

Det är ett litet naturreservat i Skärstad nordost om Jönköping som inte är särskilt välbesökt. Många av stigarna blir nästan helt övervuxna på sommaren.

![Karta över Slottsberget. Stigar är markerade med grön streckad färg, vandringsleden är markerad med orange färg och kartan har ett bakgrundslager med terrängskuggning, höjdkurvor och färger för skog och åkermark. På kartan är parkeringen utmärkt med ett blått P nära vägen till öster samt två utsiktspunkter utmärkta med cirklar av trianglar som bildar en sol i cerise färg](Slottsberget_Map.jpeg "ⓒ OpenStreetMap contributors, Lantmäteriet"){.-full}

Hela slingen är bara strax över 2km i längd, men bitvis är den teknisk med förrädiskt underlag med många stenar, ojämn mark, och vid detta besöket var även den norra bron (som bara är en liten spång) bortspolad. På grund av det fick vi passera bäcken genom att hoppa över stenarna.

:::: gallery {.-wide}
::: row
![En person som går på en frusen stig i en skog. I förgrunden syns ett träd med en ledmarkering på.](Gustav-Lindqvist_2025-02-01_03954-Pano.jpg){.-inline}
![Två personer som går nedför en väldigt stenig ojämn stig.](Gustav-Lindqvist_2025-02-01_03951-Pano.jpg){.-inline}
:::
::::

Trots den korta slingan bjuds det på väldigt fina vyer. Vi passerade tre fina utsikter, en som är allra längst ut till väster ute i en hage (ej utmärkt på kartan). där kunde man se västerut mot Landsjön. Sedan fanns den nordvästra utsiktsplatsen högst upp på berget där man kunde se ut över Skärstaddalen.

![En dalgång med öppna fält mellan två skogar på höjderna på sidan. I dalen syns ett kyrktorn och lite spridda byggnader. Det är en blå himmel](Gustav-Lindqvist_2025-02-01_03937-Pano.jpg "Skärstaddalen sett från den nordvästra utsiktsplatsen"){.-full}

Sist passerade vi den östra utsiktsplatsen, där ser man även Skärstad.

![Två personer som sitter på en klippa och tittar ut mot en dalgång med öppna fält. I dalgången finns ett litet samhälle och längre bort syns ett kyrktorn. Fokus på kameran är på personerna i förgrunden och bakgrunden är oskarp.](Gustav-Lindqvist_2025-02-01_03958.jpg "Den östra utsiktsplatsen")

