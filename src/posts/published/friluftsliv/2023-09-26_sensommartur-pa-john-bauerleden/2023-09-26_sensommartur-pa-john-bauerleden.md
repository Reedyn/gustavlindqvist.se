---
title: "Sensommartur på John Bauerleden"
description: "Jag började turen från busshållplatsen Kullen i Skärstad, därifrån gick jag mellan åkrarna upp mot skogen och John Bauerleden."
feature_image: "original_43ec3823-0501-425d-98f9-f6af13330d59_20230917_173131_3000w.jpg"
feature_image_position: "bottom"
date: 2023-09-26T18:04:49+0200
tags:
    - friluftsliv
    - john-bauerleden
    - brunstorpsleden
    - sommar
---

Jag började turen från busshållplatsen Kullen i Skärstad, därifrån gick jag mellan åkrarna upp mot skogen och John Bauerleden.

:::: gallery {.-wide}
::: row {.-no-wrap}
![Skärstad under en grå himmel](20230917_150752_3000w.jpg){.-inline}
![Selfie på Gustav i vandringskläder](20230917_160848_3000w.jpg){.-inline}
:::
::::

Istället för att gå hela vägen bort till Ramsjön och följa John Bauerleden den vägen ([som vi gjorde sist](/2020/07/16/vandring-pa-john-bauerleden-siringe-ikhp/)) så svängde jag av mot Råbyskogen för att se hur det ser ut där.

![En sjö omgiven av skog. I förgrunden syns skuggade trädstammar som avtecknar sig som tjocka streck mot den ljusa skogen och sjön.](Gustav-Lindqvist_2023-09-17_00643+_3000w.jpg){.-full}

Råbyskogen är ett litet naturreservat med en rundslinga som bland annat används som lägerplats för diverse lokala scoutföreningar.

![En orange skylt med två pilar. På den till vänster står det John Bauerleden och på den till höger står det Råbyskogen](Gustav-Lindqvist_2023-09-17_00652_3000w.jpg)

När jag går själv brukar jag hålla ganska hög fart, jag stannar mest när jag hittar något att fotografera, vilket jag inte gjorde på många kilometer förrän jag kom till Pukasjön.

![Pukasjön i solljus](Gustav-Lindqvist_2023-09-17_00657-Pano_3000w.jpg "Pukasjön"){.-full}

![Selfie på Gustav som står med ryggen mot kameran på en brygga. Till höger står en ryggsäck](original_43ec3823-0501-425d-98f9-f6af13330d59_20230917_173131_3000w.jpg)

Efter Pukasjön kom jag fram till den biten av John Bauerleden som är avstängd på grund av sprängningar vid det stora bygget av vindkraftverk. Det var ingen som jobbade en söndag men jag valde ändå att följa omledningen.

![En väldigt rak stig som går genom en ljus björkskog](Gustav-Lindqvist_2023-09-17_00665-Pano_3000w.jpg)

Omledningen var lika exemplariskt skyltad som resten av John Bauerleden, alltid kul att se saker som är välskötta!

Efter jag gått omledningen passerade jag de nybyggda grusvägarna för byggtrafiken för vindkraftverken och kom sedan till en hage.

:::: gallery {.-wide}
::: row {.-no-wrap}
![En skogsväg med granskog på båda sidor, en bit bort syns en större grusväg](20230917_180639_3000w.jpg){.-inline}
![En övergång in i en hage. Ett flock kor skymtas längre in i hagen](20230917_181113_3000w.jpg){.-inline}
:::
::::

På andra sidan hagen var dagens mål: tältplatsen Fjällstorp.

:::: gallery {.-wide}
::: row {.-no-wrap}
![En övergång över ett staket. På andra sidan staketet är tältplatsen Fjällstorp med ett utedass och en värmestuga.](20230917_181825_3000w.jpg){.-inline}
![Insidan av ett tält. En gul sovsäck syns i botten av bilden.](20230917_194741_3000w.jpg){.-inline}
:::
::::

Dagen därpå tog jag den (nästan) obligatoriska omvägen förbi utsikten vid Måla kulle.

![Utsikt från Måla kulle över Landsjön och Vättern](Gustav-Lindqvist_2023-09-18_00674-Pano_3000w.jpg "Landsjön och Vättern"){.-full}

Andra dagen var en måndag som jag tagit ut en semesterdag på. Jossan jobbade så jag ville hem till katterna så fort som möjligt och vandrade på i hög fart mot Brunstorpsberget.

![En grusväg som leder ned för en kulle mot en liten gård. På sidorna syns skog och bortom gården syns Vättern med Habo på andra sidan sjön.](Gustav-Lindqvist_2023-09-18_00701-Pano_3000w.jpg "Vättern"){.-full}

![En övergång över ett staket. Till höger om övergången är det en skylt som det står Brunstorpsberget på.](20230918_093750_3000w.jpg){.-inline}

Vid Brunstorpsberget beundrade jag utsikten en liten stund och gick sedan ned längs Brunstorpsleden och tog bussen hem från busshållplatsen vid Brunstorp.

![Utsikt mot Jönköping och Rosenlunds bankar sett från Brunstorpsberget](20230918_094136_3000w.jpg){.-wide}
