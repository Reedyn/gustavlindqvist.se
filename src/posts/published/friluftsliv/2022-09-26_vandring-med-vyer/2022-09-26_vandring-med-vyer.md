---
title: "Vandring med vyer"
description: "Det finns många fina vandringsleder runt Jönköping, men det finns också många fina platser värda att besöka som inte ligger vid en uppmärkt led. Igår gick jag en rutt som passerade så många sådana fina platser som möjligt, en vandring med vyer."
feature_image: "Gustav-Lindqvist_2022-09-25_06715-Pano.jpg"
feature_image_position: right
series: "friluftsliv"
date: 2022-09-26 10:37:00 +2
id: /2022/09/26/vandring-med-vyer/
tags:
    - friluftsliv
    - sodra-vatterleden
    - hassafallsleden
    - kallebacksleden
    - host
    - jkpg
---

Det finns många fina vandringsleder runt Jönköping, men det finns också många fina platser värda att besöka som inte ligger vid en uppmärkt led. Igår gick jag en rutt som passerade så många sådana fina platser som möjligt, en vandring med vyer.{.lead}

Vandringen utgick från Månsarp, mer specifikt busshållplatsen Månsarp centrum (busslinje 27), därefter gick den norrut förbi bland annat Tabergstoppen, Sörsjön, Kallebäcken, Varkullen och Hassafall för att avslutas vid Hovslätts hembygdsgård och busshållplatsen Hovslättsrondellen (busslinje 28).

## Från Månsarp till Kåperyds dammar

![Karta över terrängen norr om Månsarp och söder om Tabergstoppen. En blå streckad linje är utritad för att visa en vandringsrutt.](Karta_Kåperyd.jpg){.-full}

Första biten gick på fina lättvandrade stigar i öppen tallskog.

![Skogsväg med väldigt höga träda bredvid. Ljuset lyser halvt genom trädtopparna och ger ett fläckvis skuggmönster på vägen.](Gustav-Lindqvist_2022-09-25_06712-Pano.jpg)

Höstfärgerna har fläckvis börjat färga skogen gult och orange men det gröna dominerar fortfarande.

:::: gallery {.-wide}
::: row
![En solbelyst buske med gröna blad, skogen är ur fokus i bakgrunden.](Gustav-Lindqvist_2022-09-25_06720-Pano.jpg){.-inline}
![En öppen tallskog med blåbärsris på marken. Står lågt och får träden att kasta långa skuggor på marken.](Gustav-Lindqvist_2022-09-25_06722-Pano.jpg){.-inline}
:::
::::

På avstånd kunde jag se Tabergstoppen som jag lite senare skulle klättra över.

![Tabergstoppens brant syns på långt avstånd avtecknat mot himlen. Bilden är fotograferad nära träd i förgrunden som är helt ur fokus.](Gustav-Lindqvist_2022-09-25_06723.jpg){.-wide}

Efter ungefär tre kilometer kom jag fram till Kortgölen och det vattendrag som slingrar sig norrut därifrån upp mot Kåperyds dammar.

![En bäck som slingrar sig genom en skog. Vid bäckens kanter växer det vass. En bit bort syns en trädbro över bäcken.](Gustav-Lindqvist_2022-09-25_06729-Pano.jpg){.-full}

Här gick stigen bara några meter från vattnet.

:::: gallery {.-wide}
::: row
![En stig som går mellan blåbärsrisen i en tallskog](Gustav-Lindqvist_2022-09-25_06742-Pano.jpg){.-inline}
![En buske som växer precis bredvid ett träd. Den låga solen kastar en skarp skugga från busken på trädstammen.](Gustav-Lindqvist_2022-09-25_06745-Pano.jpg){.-inline}
:::
::: row
![Skog reflekterat i vatten som krusar sig.](Gustav-Lindqvist_2022-09-25_06755-Pano.jpg){.-inline}
:::
::::

Vid den norra änden av vattendraget finns Kåperyds dammar, en gammal ruin där det ska ha funnits en masugn där malm från Tabergsgruvan smälts.

![Ett vattenfall över ruinerna för en gammal damm mitt i en skog.](Gustav-Lindqvist_2022-09-25_06767-Pano.jpg "Kåperyds dammar"){.-full}

## Tabergstoppen

![Karta över terrängen vid Tabergstoppen. En blå streckad linje är utritad för att visa en vandringsrutt.](Karta_Tabergstoppen.jpg){.-full}

Efter att ha sett Tabergstoppen från avstånd så var det nu dags bestigning. Från Kåperyds dammar började det sakta bli brantare och brantare ju närmre Tabergstoppen jag kom. En bit innan jag närmade mig den värsta klättringen öppnade landskapet upp sig med öppna fält.

:::: gallery {.-wide}
::: row
![Två tallar som sträckar sig högt över kringliggande skog och visar sig som en siluette mot den blå himlen.](Gustav-Lindqvist_2022-09-25_06777.jpg){.-inline}
![En äng med skog bakom.](Gustav-Lindqvist_2022-09-25_06778-Pano.jpg){.-inline}
:::
::::

Uppe på toppen bjöd Tabergstoppen på en fantastisk utsikt hela vägen till Visingsö.

![Utsikt norrut från skidbacken på Tabergstoppen, i förgrunden i bilden syns Sörsjön och delar av Taberg. Långt bort mot horisonten skiftas färgerna svagt mot blått och man ser Jönköping och Huskvarna. Längst bort i bilden syns Vätterbranterna och Visingsö.](Gustav-Lindqvist_2022-09-25_06798-Pano.jpg){.-full}

Att ta sig ned för berget gick betydligt mycket snabbare. Först nedför den gamla skidbacken och sedan genom ett bostadsområde och längs en GC-väg sista biten bort mot JOK-stugan och Sörsjön där det finns toaletter.

![Tabergstoppen med Sörsjön i förgrunden.](Gustav-Lindqvist_2022-09-25_06857.jpg "Tabergstoppen sett från Sörsjön."){.-wide}

## Sörsjön

![Karta över terrängen vid Sörsjön. En blå streckad linje är utritad för att visa en vandringsrutt.](Karta_Sörsjön.jpg){.-full}

![I förgrunden syns vass och träd som är i fokus och i skuggan. I mitten av bilden syns träbron som går över Sörsjön i solen.](Gustav-Lindqvist_2022-09-25_06858-Pano.jpg){.-full}

Jag följde Sörsjöns kant norrut tills jag kom in på Södra Vätterleden som jag gick några hundra meter på, därefter följde jag Sörgårdens milspår bort förbi Bengans backe och bort mot Kallebäcksleden

![En sandig stig med träd i olika åldrar som växer vid sidan. Längst bort i bilden syns höga tallar.](Gustav-Lindqvist_2022-09-25_06874-Pano.jpg)

## Kallebäcksleden

![Karta över terrängen vid Kallebäcksleden. En blå streckad linje är utritad för att visa en vandringsrutt.](Karta_Kallebäcksleden.jpg){.-full}

Kallebäcksleden är nog den tråkigaste sträckan på hela vandringen sedan de avverkade skog i området och breddade stigen från 1m till upp mot 10m.

Jag traskade på i fart med regnjackan på eftersom det börjat regna så smått.

:::: gallery
::: row {.-no-wrap}
![En selfie på Gustav i en blå jacka, ryggsäck och en kamera fäst på en av bärremmarna invirad i ett regnskydd.](20220925_144359.jpg){.-inline}
![En väldigt bred sandig stig där skogsmaskiner har kört.](20220925-WA0020_2.jpg){.-inline}
:::
::::

## Varkullen & Hassafall

![Karta över terrängen vid Hassafallsleden. En blå streckad linje är utritad för att visa en vandringsrutt.](Karta_Hassafallsleden.jpg){.-full}

[Varkullen brukar bjuda på fina utsikter](/2016/06/19/hassafallsleden/), denna gången var det mest ett regnigt Jönköping.

![Jönköping sett från Varkullen, ett regnoväder täcker staden och gör att allt är i en gråskala.](Gustav-Lindqvist_2022-09-25_06891-Pano.jpg){.-wide}

Regnet hade nu flyttat sig norrut över Jönköping, det droppade fortfarande lite från träden så jag behöll regnkläder och regnskydd på och gick vidare mot Hassafallet.

![Hassafallet fotografera med en lång exponering så att vattnet ser silkeslent ut. Terrängen runt om är väldigt grön efter att regnet har blött ner allt.](Gustav-Lindqvist_2022-09-25_06909.jpg "Hassafallet"){.-full}

Kanske inte min bästa bild på fallet, men det var i alla fall fina färger av den fuktiga terrängen.

:::: gallery {.-wide}
::: row
![Sandserydsån sett uppifrån Hassafallsleden.](Gustav-Lindqvist_2022-09-25_06903.jpg){.-inline}
![Sanderydsån fotograferad genom en buske som är ur fokus.](Gustav-Lindqvist_2022-09-25_06915-Pano.jpg){.-inline}
:::
::::
