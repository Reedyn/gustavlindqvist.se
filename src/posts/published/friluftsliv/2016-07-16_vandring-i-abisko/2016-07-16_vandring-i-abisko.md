---
title: "Vandring i Abisko"
description: "Det är inte varje dag som en får möjlighet att besöka en av våra mest kända nationalparker: Abisko med starten på vår utan tvekan mest kända vandringsled: Kungsleden."
feature_image: "Gustav-Lindqvist_2016-07-26_0300-Pano.jpg"
date: 2016-07-28T16:32:04+0200
sortDate: 2023-04-06T16:32:04+0200
id: /2016/07/28/vandring-i-abisko/
mastodon_id: "110153096619496650"
tags:
    - friluftsliv
    - abisko
    - kungsleden
    - retropost
---

Det är inte varje dag som en får möjlighet att besöka en av våra mest kända nationalparker: Abisko med starten på vår utan tvekan mest kända vandringsled: Kungsleden.{.lead}

![Flygfoto över Kiruna med gruvan i centrum](Gustav-Lindqvist_2016-07-25_0185.jpg "Kiruna och gruvan"){.-full}

Med diverse transportslag tog vi oss upp till Kiruna för att sen ta tåget den sista biten. På väg till tåget som var en bit bort fick vi vårt första bemötande av en lokalbo när busschauffören bestämde sig för att frångå sin vanliga rutt och körde oss hela vägen till tågstationen. En stund senare rullade tåget in och vi hoppade på.

## Linbana upp till Nuolja (Dag 1)

Första dagen som också var en resdag hade vi inte tid för så mycket så vi bestämde oss för att ta den mindre turen upp till Nuolja och Aurora Sky Station dit det gick en linbana.

:::: gallery {.-wide}
::: row {.-no-wrap}
![Två personer som går på en grusstig med ett kalt fjäll i bakgrunden](Gustav-Lindqvist_2016-07-25_0209.jpg){.-inline}
![En linbana som går upp mot ett fjäll. Mitt i bild är det en stol med två personer som vänt på sig och tittar rakt in i kameran](Gustav-Lindqvist_2016-07-25_0235.jpg){.-inline}
:::

<figcaption><p>Vandring och linbana upp till Nuolja och Aurora Sky Station</p></figcaption>
::::

Uppe på toppen var den fantastisk vy över hela dalen i Abisko och i fjärran skymtade vi Lapporten dit vi skulle dagen efter.

![Bild på lapporten höljd i moln. Toppen av bilden är grå från alla moln, i mitten av bilden är det en massa skog som är täckt av molnen och regn som ger ett blått sken på det gröna. Längst ner på bilden är det skog i solljus som ger en tredelad bild i grått, blått och grönt.](Gustav-Lindqvist_2016-07-25_0239.jpg){.-wide}

Vädret över landskapet skiftade mellan sol och regn på det sätt som endast fjällvädret kan göra.

![Lapporten sedd från avstånd nästan helt dold av moln](Gustav-Lindqvist_2016-07-25_0249.jpg "Lapporten höljd i moln"){.-full}

När vi tittat färdigt och skulle bege oss ner igen hade linbanan slutat gå så vi gick ner på den smala steniga stigen.

:::: gallery {.-wide}
::: row
![Ett vattenfall sett nedifrån Nuolja](Gustav-Lindqvist_2016-07-25_0282.jpg){.-inline}
![Två personer som går på en stig under en linbana](Gustav-Lindqvist_2016-07-25_0283.jpg){.-inline}
:::
::::

## Vandring upp till Lapporten (Dag 2)

Andra dagen var det dags för den tuffaste vandringen för denna turen när vi skulle gå upp till Lapporten. En sträcka på lite mer än 2 mil och ~600 höjdmeter.

![Två personer med ryggsäckar som går upp mot ett stenrösa med kalfjäll i bakgrunden](Gustav-Lindqvist_2016-07-26_0425.jpg){.-wide}

Början av turen gick genom skog fullt med mygg och annat men efter en liten stund gick vi fria från träden och slapp alla jobbiga insekter samtidigt som vi fick en fin belöning i form av utsikten över Abisko och Torneträsk varje gång vi vände oss om.

![Lapporten under en blå himmel med vita moln längs horisonten. Framför Lapporten syns sjön Čuonjájávri](Gustav-Lindqvist_2016-07-26_0416-Pano-Layer.jpg "Lapporten på andra sidan sjön Čuonjájávri"){.-full}

Väl uppe vid sjön Čuonjájávri och med en fin vy över Lapporten stannade vi och vilade en stund och åt den lilla proviant vi hade med oss. Pappa kokade lite pilsnerkorv som några av oss åt.

![Två personer som sitter och tittar ut på utsikten från en höjd](Gustav-Lindqvist_2016-07-26_0423.jpg)

Sen var det dags för den betydligt lättare vandringen nedför berget igen, nu kunde vi njuta av utsikten varje steg.

![Fyra personer som går på en stig nedför ett kalfjäll. Det är utsikt över Abisko och Torneträsk.](Gustav-Lindqvist_2016-07-26_0468.jpg)

## Kungsleden (Dag 3)

Tredje och sista dagen blev lite kort vandring längs Kungsleden med mer fokus på naturen och vyerna än att faktiskt förflytta oss. Den första kilometern gick vi bredvid den dånande forsen.

:::: gallery {.-wide}
::: row {.-no-wrap}
![En fors med grönt klart vatten med klippor på båda sidor. Forsen ringlar sig genom landskapet bort mot ett kalfjäll som syns långt bort](Gustav-Lindqvist_2016-07-27_0023-Pano.jpg){.-inline}
![Närbild på en fors med grönt klart vatten](Gustav-Lindqvist_2016-07-27_0052-Pano.jpg){.-inline}
:::

<figcaption><p>Forsen i Abiskojokk</p></figcaption>
::::

Dag Hammarskjöld var en flitig besökare och denna första delen av Kungsleden går parallellt med [Dag Hammarsjöldsleden](https://kiruna.se/konst-och-kulturhistoria/modalpuffar/kulturmiljo/dag-hammarskoldsleden.html), en pilgrimsled med flera meditationsplatser med citat från hans efterlämnade texter inristade på stenar.

![En meditationsplats på Kungsleden. På bilden är det en sten som det står citatet “Den längsta redan är resan inåt” från Dag Hammarskjöld.](Gustav-Lindqvist_2016-07-27_0077-Pano.jpg "En av många meditationsplatser längs Kungsleden"){.-full}

Från meditationsplatsen var det fin utsikt åt många håll, bland annat över floden Abiskojokk som här några kilometer ifrån forsen var betydligt lugnare.

:::: gallery {.-wide}
::: row
![En bäck som rinner ner från berget Slåttajåkka i fjärran](Gustav-Lindqvist_2016-07-27_0057.jpg){.-inline}
![Floden Abiskojokk med skog på båda sidor som rinner lugnt](Gustav-Lindqvist_2016-07-27_0125.jpg){.-inline}
:::
::::
