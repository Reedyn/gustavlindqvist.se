---
title: "Vandring på John Bauerleden (Siringe → IKHP)"
feature_image: Gustav-Lindqvist_2020-07-13_09692.jpg
description: "Vi började vandringen i Siringe norr om Skärstad för att därifrån vandra ungefär 4 kilometer genom fina öppna landskap upp mot John…"
date: 2020-07-16
tags: ['friluftsliv', 'john-bauerleden', 'sommar']
permalink: "/{{ page.date | dateFolder}}/vandring-pa-john-bauerleden-siringe-ikhp/index.html"

---

Vi började vandringen i Siringe norr om Skärstad för att därifrån vandra ungefär 4 kilometer genom fina öppna landskap upp mot John Bauerleden.

![Gröna fält under en blå himmel med några vita moln](Gustav-Lindqvist_2020-07-12_09572-Pano.jpg){.-full}

Leden började med att gå längs landsvägar av asfalt men efter 4 och en halv kilometer kom vi äntligen fram till lite riktiga stigar som började vid Ramsjön.

:::: gallery {.-wide}
::: row
![En asfalterad väg i en skog](Gustav-Lindqvist_2020-07-12_09576.jpg){.-inline}
![En röd stuga nere vid en sjö](Gustav-Lindqvist_2020-07-12_09585.jpg){.-inline}
![En sjö i en skog](Gustav-Lindqvist_2020-07-12_09586.jpg){.-inline}
:::
::::

Ramsjön bjöd på underbara vyer över skog och landskap.

![En sjö med ängar på ena sidan och skog på andra under en blå himmel med några spridda vita moln](Gustav-Lindqvist_2020-07-12_09581-Pano-1.jpg){.-full}

Därefter var det dags för lite riktiga stigar i skogen som också bjöd på ett rikt djurliv. Många fjärilar och några ekorrar fick vi se.

:::: gallery {.-wide}
::: row
![En ekorre i ett träd som håller i en kotte](Gustav-Lindqvist_2020-07-12_09611.jpg){.-inline}
![En stig i skogen med en orange ledmarkering lite längre bort](Gustav-Lindqvist_2020-07-12_09587-Pano.jpg){.-inline}
:::
::: row
![En nässelfjäril på en lila blomma](Gustav-Lindqvist_2020-07-12_09622.jpg){.-inline}
![Blåklockor i solen mot en mörk bakgrund](Gustav-Lindqvist_2020-07-12_09636.jpg){.-inline}
:::
::::

Efter 12 kilometer gjorde vi ett stopp för att laga lunch vid Pukasjön där det byggts ett nytt fint vindskydd med utedass.

![Pukasjön under en molnig himmel](Gustav-Lindqvist_2020-07-12_09661-Pano.jpg){.-full}

![Josefine sitter på en brygga vid Pukasjön](Gustav-Lindqvist_2020-07-12_09666.jpg){.-wide}

Sedan gick vi vidare mot Fjällstorp som låg ungefär 2 kilometer bort. Vid Fjällstorp fanns en stor fin gräsmatta för att slå upp tält, ett utedass och en fin värmestuga med eldstad där vi gjorde vår kvällsmat: Korv med bröd.

:::: gallery {.-wide}
::: row
![Josefine packar upp sin väska intill ett tält](Gustav-Lindqvist_2020-07-12_09672-1.jpg){.-inline}
![Josefine blåser på en eld](Gustav-Lindqvist_2020-07-12_09683.jpg){.-inline}
![En selfie i ett tält där jag (Gustav) ligger upp och ner och håller kameran, Josefine är snett bakom och tittar in i kameran.](Gustav-Lindqvist_2020-07-12_212456.jpg){.-inline}
:::
::::

Jag hade lite som ett mål att testa min sovsäcks gränser vilket gick alldeles utmärkt. Det är en sovsäck för +13° och det blev +10.4° som kallast i tältet.

Jag som sover varmt visste (eller trodde) att jag kunde tänja lite på den gränsen vilket stämde bra. Jag vaknade inte en enda gång och jag var i en ganska lagom temperatur när jag vaknade.

![Karta över Råbyskogen med omnejd med en röd linje inritad för rutten som vi gick.](JohnBauerleden_Del-1.png "[Vandring på John Bauerleden från Siringe till Fjällstorp (14.32km)](https://www.strava.com/activities/3753226670)"){.-full}

## Dag 2

Andra dagen gick vi vidare söderut mot Huskvarna och passerade där flera nya fina vyer. Till exempel utsiktsplatsen Måla kulle där vi hade fin utsikt över Landsjön och landskapet kring Kaxholmen.

![Landsjön och Vättern sett från höjden vid Måla kulle](Gustav-Lindqvist_2020-07-13_09711-Pano.jpg "Landsjön sett från Måla kulle"){.-full}

Sedan gick stigen omväxlingsvis genom fin granskog och öppet jordsbrukslandskap.

![En väg intill ett landskap av ängar med skog som skymtas bortom ängarna. Himlen är väldigt blå.](Gustav-Lindqvist_2020-07-13_09720-Pano.jpg){.-full}

Turen avslutades sedan med vandring på Huskvarnaberget där vi passerade den mycket trevliga utsiktsplatsen Brunstorpsberget.

<figure class="embed video">
	<iframe width="612" height="344" src="https://www.youtube-nocookie.com/embed/lHH8InlHv4A?feature=oembed" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</figure>

![Utsikt från Brunstorpsberget mot Jönköping.](Gustav-Lindqvist_2020-07-13_09976-Pano.jpg){.-full}

Sedan gick vi sista biten bort mot IKHP-stugan där vi blev upphämtade. Lagom vandringstur på ~29km.

![Karta över Kaxholmen och Huskvarnabergen med omnejd med en röd linje inritad för rutten som vi gick.](JohnBauerleden_Del-2.png "[Andra dagens vandring från Fjällstorp till IKHP (15.16km)](https://www.strava.com/activities/3755966671)"){.-full}
