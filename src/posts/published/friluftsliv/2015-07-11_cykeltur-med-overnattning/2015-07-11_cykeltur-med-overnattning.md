---
title: "Cykeltur med övernattning i Gränna"
description: ""
feature_image: Gustav-Lindqvist_2015-07-10_0051_O.jpg
tags:
    - friluftsliv
    - cykling
    - holavedsleden
    - retropost

---

Av någon anledning fick vi för oss att cykla till Gränna och sova i tält. Vi var båda sugna på att besöka Tegnértornet som skulle ha fantastisk utsikt åt alla håll. [Tegnértornet][JKPG.COM - Tegnértornet] är ett 27 meter högt utsiktstorn på toppen av Kramboberget som ligger öster om Grännaberget.

Vi hade inte någon särskild utrustning för att cykla med packning så vi köpte några biketouringväskor som vi kunde fästa på våra pakethållare. Vårt tält var ett billigt från Intersport som säkert vägde 4-5 kilo, resten av utrustningen var i princip lika tung och stor *(tyvärr tog jag inga bilder på cyklarna)*.

Vi cyklade upp mot gamla Grännavägen via Huskvarna, fram till Skärstad var det fina asfalterade cykelbanor, därefter var det slut. Från Skärstad cyklar man i väggrenen med bitvis tung trafik ([jag förstår varför de som bor där tjatar om bättre infrastruktur][JP - Skärstadalen kräver gång- och cykelväg].

Efter Ölmstad svängde vi av från bilvägen och ut på lite mindre grusvägar som nu gick mestadels nedför mot Röttle by.

## Röttle

I Röttle stannade vi och tittade på vattenfallet.

{% image "Gustav-Lindqvist_2015-07-10_0016_O.jpg", "", "Vattenfallet i Röttle by" %}

## Gränna och Tegnértornet

Efter Röttle cyklade vi bort till Gränna och påbörjade sedan vår stigning på lite över 200 meter upp till toppen Kramboberget, vi valde den kortaste vägen upp som tyvärr var stigen där Holavedsleden går, [den var väldigt kuperad](stigning-upp-till-tegnertornet.pdf) och så pass dåligt underlag att vi inte kunde cykla på våra stadscyklar utan fick knuffa, och eftersom vi hade den mesta av packningen på pakethållarna var cyklarna så baktunga att framhjulet ville lyfta i uppförbackarna.

Det var svettigt…

Till slut kom vi upp och blev belönade med fantastisk utsikt från tornet (ytterligare 27 meter upp).

{% image "Gustav-Lindqvist_2015-07-10_0040_O.jpg", "-wide", "Utsikt söderut från Tegnértornet", "Söderut" %}

{% image "Gustav-Lindqvist_2015-07-10_0045-Edit_O.jpg", "-full", "Utsikt mot nordväst från Tegnértornet. Solen är på väg ner över Visingsö och Vättern.", "Norrut" %}

{% image "Gustav-Lindqvist_2015-07-10_0049_O.jpg", "-wide", "Utsikt söderut från Tegnértornet med fokus på ett ängslandskap i solljus bland skog", "Söderut" %}

{% image "Gustav-Lindqvist_2015-07-10_0058_O.jpg", "-full", "Utsikt från Tegnértornet där ett blått tält syns nere på marken.", "Tältplatsen" %}

Efter lite dokumenterande av utsikten var det dags för lite mat, vi grillade korv med bröd, en klassiker. Sen var det läggdags.

{% image "Gustav-Lindqvist_2015-07-10_0033_O.jpg", "", "Korv och korvbröd på ett grillgaller" %}

Andra dagen var det bara hem vi skulle, men vi tog en liten omväg via Grännaberget där vi åt glass och njöt av utsikten

{% image "Gustav-Lindqvist_2015-07-11_0066_O.jpg", "-full", "Gränna i sommarskrud sett från Grännaberget", "Gränna" %}

Hemåt gick det lite snabbare, troligtvis för att vi bara hade fokus på att komma fram.

Det var en fin tur, men med lite bättre förberedelser och utrustning hade det nog varit lite lättare att njuta.

Omtagning?

[JKPG.COM - Tegnértornet]: https://jkpg.com/sv/granna-visingso/tegnertornetskogstornet/
[JP - Skärstadalen kräver gång- och cykelväg]: https://www.jp.se/story/ffd9a14f-abc1-4622-a5ab-dfba91bca10a