---
title: "Det är rätt tid att bli en JavaScript-ninja"
description: "Idag är det en kul dag för alla utvecklare i JavaScript. Google gick nämligen ut och med att de utvecklar sin egen plattform för att köra…"
date: 2014-01-29
id: /2014/01/29/det-ar-ratt-tid-att-bli-en-javascript-ninja/
tags: webdev
---

Idag är det en kul dag för alla utvecklare i JavaScript. [Google gick nämligen ut och med att de utvecklar sin egen plattform](http://thenextweb.com/google/2014/01/28/google-brings-chrome-apps-android-ios-lets-developers-submit-google-play-apples-app-store/) för att köra HTML, CSS och JavaScript nativt på Android och iOS med sin Chrome Apps plattform baserad på [Apache Cordova](http://cordova.apache.org/). Läs den [officiella dokumentationen](http://developer.chrome.com/apps/about_apps.html) och deras [Codelab](https://docs.google.com/document/d/1vyZ2zln8yJIuRPaaAOrHCPtcF2cE6VKL_2l_TyHiZ70/edit)samt [exempel på GitHub](https://github.com/GoogleChrome/chrome-app-samples) för mer information om projektet.

För de flesta utvecklare är detta inget nytt, det har funnits via [PhoneGap](http://phonegap.com/) som använder sig av just [Apache Cordova](http://cordova.apache.org/) i flera år redan. Vad som är nytt är att Google själva ger sig in i leken, något som borde snabba på utvecklingen och förhoppningsvis göra samma förändring för HTML/CSS/JavaScript appar _(Webbaserade nativ appar? Har vi inget bra namn för dem?)_ som JavaScript V8 gjorde för JavaScript.

Detta kombinerat med att utvecklingen med [Node.js](http://nodejs.org/) går fort som aldrig förr, det kommer nya bibliotek och verktyg hela tiden, så känns det verkligen som att det är rätt tidpunkt att bli JavaScript-ninja på riktigt. Om du inte funderat på att lära dig att utveckla i Node så tycker jag att du bör läsa svaren på [denna frågan på Stack Overflow](http://stackoverflow.com/questions/1884724/what-is-node-js) som summerar för och nackdelar ganska bra.

Trots allt detta känns det som att JavaScript har ett ganska dåligt rykte om att vara ett segt språk _(kanske för att det till stora delar var det före JavaScript V8)_.

Men jag säker på att jag inte är ensam om att bli upphetsad av tanken att kunna bygga allt från Back-End, API, Front-End samt native-appar i samma språk. Speciellt om man kan få samma (eller högre) prestanda än om man utvecklat till plattform(-en/-arna) som vanligt.

Jag tror det är hög tid att jag börjar med mitt [Node.js projekt](https://github.com/reedyn/hackathon-starter) =)
