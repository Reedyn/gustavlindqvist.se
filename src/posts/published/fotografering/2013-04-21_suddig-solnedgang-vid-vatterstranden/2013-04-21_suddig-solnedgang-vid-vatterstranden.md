---
title: "Suddig solnedgång vid Vätterstranden"
feature_image: _MG_0766_s.jpg
description: "Jag är nu hemma efter mitt första försök till att få till en solnedgång som timelapse; Detta ska vara något av det besvärligaste man kan…"
date: 2013-04-21
tags: ["fotografering", "jkpg"]
---

Jag är nu hemma efter mitt första försök till att få till en solnedgång som timelapse; Detta ska vara något av det besvärligaste man kan göra inom timelapsefotografering och efter att ha läst om vilka problem andra fotografer har haft hade jag inte höga förhoppningar på mitt första försök.

Resultatet i sig är inget att hurra över direkt, jag förberedde mig i timmar innan jag gick ut och fotograferade och kontrollerade allt minutiöst. Sedan förstörde jag allt genom att inte kolla fokusen på objektivet ordentligt. Som ett övningstillfälle gick allt över förväntan, resultatet i form av exponering (som är det svåra då exponeringen ändras konstant efterhand solen går ner) gick alldeles förträffligt.

<figure class="embed video"><iframe width="560" height="315" src="https://www.youtube-nocookie.com/embed/yadmItT0EPE?si=xMt30ddDIaFSQMvL" title="Timelapse - Blurry Sunset at Vätterstranden, Jönköping" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe></figure>

[Jag fotograferade fullt manuellt med fast bländare och ISO och justerade (i snitt var 5:e minut) slutartiden medan intervallometern jobbade](/2016/07/04/efterbehandlingstekniker-for-timelapsefotografering/#manuell-ramping). I efterbehandlingen fixade jag sedan till övergångarna så de ändrades gradvis över tid istället för vid endast de tillfällena som jag ändrade inställningarna på kameran.

Utrustning som användes var en Canon 450D med Tokina 11-16 f/2.8 vid f/11 och ett bildintervall på 5 sekunder. Bilderna är sedan renderade till video vid 24 fps.
